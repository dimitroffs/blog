---
layout: post
title: "Да си направим дрон - еп. 3 - Балансиращо зарядно за батерии"
author: "Димитър Димитров"
categories: play
tags: [play]
image: p8/chargerHeader.jpg
---

Здравейте! 

Бях обещал този епизод да е с моторите и витлата, но все още чакам витлата. Би трябвало да са в България вече, но все още не виждам информация за тях в [Български Пощи](https://www.bgpost.bg/). За сметка на това, в пощата пристигна балансиращото зарядно устройство за батерии. Ето защо, този епизод ще е посветен на него. Батерия - все още нямам налична, но ще пробвам тази на един приятел и след това ще поръчвам. За нея, разбира се, ще направя отделен пост, защото бая теория има там. За сега, нека първо можем да си я заредим!

### Защо ни трябва балансиращо зарядно устройство?
Батериите за хоби проекти се оказаха доста сложна наука и с удоволствие се запознавам с нея. Все още съм новак, но ще ви разкажа беглото си знание за тях. Накратко, батерията за един дрон е съставена от няколко по-малки батерии. Когато тази батерия се разрежда (при използване на дрона), след това е необходимо да я заредим. Зареждането на такъв тип батерии е по-специално и изисква използването на балансиращи зарядни устройства. Основната цел на зарядното е БАЛАНСИРАНО да зареди всички малки батерии, които изграждат голямата такава. По този начин, всяка една от тях запазва дълголетие, използва се ефективно и можем да се радваме на качествената ѝ работа.

### На какво се спрях аз?
[iSDT Q6 Pro](https://www.aliexpress.com/item/LeadingStar-ISDT-Q6-Pro-BattGo-300W-14A-Pocket-Lipo-Battery-Balance-Charger-Portable-Charger/32919535070.html?spm=2114.search0104.3.1.604d4d25ypojgF&ws_ab_test=searchweb0_0,searchweb201602_1_10065_10068_318_319_317_10696_450_10084_10083_10618_452_535_534_10304_533_10307_10820_532_10821_10302_204_10059_10884_323_10887_100031_5727611_320_321_322_10103_5727711_5727811_448_449_5024911,searchweb201603_35,ppcSwitch_0&algo_expid=27e688df-537f-404a-a294-d665f93c4d32-0&algo_pvid=27e688df-537f-404a-a294-d665f93c4d32&transAbTest=ae803_4) е моят избор за балансиращо зарядно устройство. Мотивацията, да се спра на него, беше малкият форм фактор - зарядното наистина е с уникално малки размери. Моделът се предлага в три разновидности:
* Lite - максимална мощност 200W и 8A
* Plus - максимална мощност 300W и 14A
* Pro - максимална мощност 300W и 14A с функция BattGo (разпознаване на батерията, ако батерията има нужния стандарт)

Не защото съм максималист, избрах версия Pro. Както виждате, Plus версията е едно към едно, без наличието на все по-популярната функция BattGo. Изборът ми се спря на Pro заради по-високите мощност и ток по спецификация, а с BattGo ме грабнаха маркетинговите трикове, но да се надяваме в бъдеще ще има полза от нея. За размерите - 8 на 8 сантиметра - събира се в шепа. Отзивите в мрежата са доста добри. Ето го моето зарядно:

![<<не е намерено изображение>>]({{ site.github.url }}/assets/img/p8/charger1.jpg "iSDT Q6 Pro балансиращо зарядно устройство")

### Първи впечатления
Уау!

### Втори впечатления
[iSDT Q6 Pro](https://www.aliexpress.com/item/LeadingStar-ISDT-Q6-Pro-BattGo-300W-14A-Pocket-Lipo-Battery-Balance-Charger-Portable-Charger/32919535070.html?spm=2114.search0104.3.1.604d4d25ypojgF&ws_ab_test=searchweb0_0,searchweb201602_1_10065_10068_318_319_317_10696_450_10084_10083_10618_452_535_534_10304_533_10307_10820_532_10821_10302_204_10059_10884_323_10887_100031_5727611_320_321_322_10103_5727711_5727811_448_449_5024911,searchweb201603_35,ppcSwitch_0&algo_expid=27e688df-537f-404a-a294-d665f93c4d32-0&algo_pvid=27e688df-537f-404a-a294-d665f93c4d32&transAbTest=ae803_4) е създадено с идея да си го носиш на полето където летиш. За входно захранване имаме XT60 конектор. За изходно зареждане имаме СЪЩО XT60 конектор. За балансираното зареждане имаме набор от пинове за зареждане на батерии 2S-6S (за мерните единици - по-натам в темата за батерията). Засега, тези пинове ги бройте за основната дейност на зарядното устройство - БАЛАНС ("оммм"). Зарядното устройство НЯМА захранване. Както казах, за входно захранване можете да ползвате една батерия и да зареждате с нея друга на изхода. Аз лично се почудих, какво се ползва за захранване от нормалната мрежа вкъщи и ето какво открих: 

[![Video](https://img.youtube.com/vi/ZDEpFoNKdbs/0.jpg)](https://www.youtube.com/watch?v=ZDEpFoNKdbs)

Яко, нали? "Input Voltage: DC 7-32V" - ама разбира се, че старо захранване от лаптоп, ще ви свърши страхотна работа. Намирате плюса и минуса на захранването, слагате най-отпред един XT60 женски конектор и сте в играта. Аз това и направих. Тъкмо се чудих какво да правя с едно старо захранване от Dell Inspiron 1545. Ето го и него:

![<<не е намерено изображение>>]({{ site.github.url }}/assets/img/p8/charger2.jpg "Захранване от лаптоп с накрайник XT60 за входно зареждане на iSDT Q6 Pro")

### Трети впечатления
Паля зарядното за първи път и какво да видя... риска да си поръчваш техника отдалече:

![<<не е намерено изображение>>]({{ site.github.url }}/assets/img/p8/charger3.jpg "Повредена лента на дисплея на iSDT Q6 Pro")

Лентата на дисплея е дала фира малко, но нищо. Важното е, че работи. Малко пикселизирано се чете и не мога да се насладя напълно на "IPS"-а на матрицата, но все пак съм го взел да зарежда балансирано батерии, а не да гледам филми на него! Писах едно ревю, със снимка, на китаеца, който ми го прати - ей така да си знаят за друг път. Като цяло съм доволен!

### Разширения
В много от постовете и клипчетата, които прегледах за ревю преди да го поръчам, използваха [допълнително разширение за зареждане на няколко батерии едновременно](https://www.aliexpress.com/item/Lipo-Battery-Parallel-Balanced-Charging-Board-T-Plug-XT60-Plug-RC-Lithium-battery-Charger-Plate-40/32888377684.html?spm=a2g0s.9042311.0.0.7ca64c4dW1mLLB). Стори ми се много добра идея и удобство в бъдеще, затова реших да си поръчам и аз едно. Като за 8 долара, добра инвестиция. Него го поръчах вчера и ще дойде чак след месец, но в поста за батерията ще ви покажа цялостната конструкция за зареждане.

### Алтернативни решения
Честно да ви кажа, не съм гледал много алтернативни решения. Това ми хареса, преслушах няколко ревюта и реших да му дам шанс, буквално. Не знам дали е добро, но знам, че определено спечели вниманието ми. На пазара има както много по-скъпи, така и много по-евтини. Затова разгледайте добре, информирайте се и решете сами за себе си.

В следващия епизод не знам какво ще ви разкажа, защото явно зависи от мобилизацията на нашите пощи. Ще им звъня скоро, ПАК, да видя какво се случва с витлата и в най-скоро време ще ви запозная с моторите и витлата. Моторите са вече тук от около две седмици... БГ реалност!

Поздрави и до скоро!