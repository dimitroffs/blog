---
layout: post
title: "Да си направим дрон - еп. 0 - Дистанционно управление"
author: "Димитър Димитров"
categories: diy
tags: [diy]
image: p3/droneremote1.jpg
---

Здравейте!

В няколко пост-епизода, ще ви разказвам, как си конструирам дрон. Някой ще попита... "Митак, що не си купиш готов, бе?"... Купих си, два, ама удоволствието да си го сглобиш сам е несравнимо и реших да се хвърля в поредното откачено занимание. В първия епизод от поредицата ще ви разкажа за устройството, с което ще се управлява готовият краен проект. С развитието на технологиите и пазарите, стана много достъпно пазаруването по интернет. Вече имам доста успешно-завършени поръчки от мрежата и поредната от тях е дистанционно управление за хоби проекти с десет канала на трансфер. С подобна джаджа, може да управлявате дронове, самолети, лодки, джипове и т.н.

### FlySky FS-i6X
Изгледах доста ревюта в Тубата за него и много ми допадна идеята. Хората го описват като среден клас дистанционно управление, което [може да си намерите](https://www.aliexpress.com/item/Flysky-FS-i6X-FS-I6X-2-4G-RC-Transmitter-Controller-10-6CH-iA10B-or-iA6B-Receiver/32881614983.html?spm=2114.search0104.3.8.7ceca3f1q5DQuk&ws_ab_test=searchweb0_0,searchweb201602_4_10065_10068_10059_10884_10887_10696_100031_10084_10083_10103_10618_10304_10307_10820_10821_10302,searchweb201603_55,ppcSwitch_3&algo_expid=e8451e84-2f42-43b9-aa56-fab111754484-1&algo_pvid=e8451e84-2f42-43b9-aa56-fab111754484&priceBeautifyAB=0) за около 50-60 долара от китаеца. Машинката разполага с приемник за десет канала, които са предостатъчни за базов хоби проект на куадкоптер, който реших да опитам. Радвам се, че имам приятели, които се навиват на глупавите ми идеи и ме подкрепят безрезервно. Братовчед ми, Иво, от близо две години се занимава със сглабяне на собствени дронове и постоянно ми помага с избора на "хардуер", който е добре изтестван и работи. Ето защо, се доверих и на преценката му, че новото ми дистанционно ще свърши перфектната за целта работа. На пръв поглед си има всичко - програмируемо, с достатъчно на брой канали и дисплей за визуализиране на базови телеметрични данни. Ако не сте го видели все още от линка по-горе, ето го и него:

![<<не е намерено изображение>>]({{ site.github.url }}/assets/img/p3/droneremote2.jpg "FlySky FS-i6X 10-канално дистанционно управление за хоби проекти")

### Защо да си купим първо дистанционното управление?
Управлението на дрон не е много лесна работа. Ако не сте пробвали - силно ви препоръчвам да опитате. Забавлението е задължително, а уроците започват от момента на хващане на дистанционното управление. Контрола на всеки дрон е различен, но усещането за управлението се добива от избора на правилно дистанционно. Ако свикнете да задавате командите с определен вид дистанционно, то не бихте имали проблеми да се справяте с контрола на всякакъв вид летателна, сухоземна и водна хоби техника. Ето защо, новото ми хоби започна с избора на програмируемо дистанционно управление с достатъчно на брой канали за трансфер на информация. Също така, в интернет има налични симулатори за дронове, лодки, самолети и др. С тях лесно можете да изпробвате дистанционното управление и да свикнете с контрола му "на сухо". Няма да ви тормозя с обяснения кое копче за какво служи, има тонове информация в интернет.

Все още не съм го пробвал, но скоро и това ще стане - все пак пристигна едва вчера! Обещавам, да ви споделя мнение в следващите епизоди от темата за дронове, за това, дали оправдава очакванията ми. Първоначалните са повече от задоволителни!

Усмивки и до скоро!

П.С. Вече поръчах пакет с летателен контролер, GPS, телеметрия, кабели и т.н., за които ще ви разкажа в следващия епизод. Заедно с един приятел, Ники, ще сглабяме паралелно две машинки за пространствена (aerial) фотография. Сигурен съм, че ще е доста интересно и забавно! 