---
layout: post
title: "Интро"
author: "Димитър Димитров"
categories: learn
tags: [learn]
image: intro/family.jpg
---

Здравейте и добре дошли!

Ако все още се чудите къде се намирате, може да прочете набързо страничката ["За мен"]({{ site.github.url }}/pages/about.html). Преди да започнем по същество, бих искал да кажа малко думи за организацията на темите в блога.

Разделям ги на три основни групи:
* ["Знам"]({{ site.github.url }}/pages/learn.html) - теми, свързани с предаване на знания. Ще разказвам интересни неща за страстта си към информационните технологии - проблеми, които съм борил през годините, знания, които смятам за полезни дори извън сферата на разработката на софтуер и всякакви други грабващи и обогатяващи мозъка неща.
* ["Мога"]({{ site.github.url }}/pages/diy.html) - теми, свързани с лични физически и творчески умения. Тук ще публикувам истории за това как лесно можем и сами да се справим с различни проблеми, като комбинираме креативно мислене, правилен план за действие и сръчност.
* ["Играя"]({{ site.github.url }}/pages/play.html) - теми, свързани със спорт и развлечения. Тук ще съчетавам полезното и приятното в истории за различни спортове, игри (настолни, компютърни, мобилни и т.н), разходки сред природата и др.

Предвид натовареното ежедневие, все още нямам ясна представа кога ще мога да публикувам, но ще се старая да го направя навик и да го развивам с времето. Преди всичко основната ми цел е да забавлявам и помагам с това, което съм преживял и опитал. Определям се като човек с авантюристичен дух и не ме е страх да опитвам нови и интересни неща. Точно затова се пробвам да попиша малко - за да запазя част от тези преживявания. 

Някой казваше следното:
> "Човек е толкова голям, колкото са големи мечтите му!"

Нека пробваме да мечтаем повече, нека си казваме, че можем, нека се забавляваме! 

Искрени благодарности, че сте тук!

Усмивки :) и до скоро!