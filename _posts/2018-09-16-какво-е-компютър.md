---
layout: post
title: "Какво е компютър?"
author: "Димитър Димитров"
categories: learn
tags: [learn]
image: p2/laptop.jpg
---

Здравейте!

В първата тема за нови знания, бих искал да ви запозная с това, какво всъщност представлява компютърът. Знам, че много от вас вече са наясно, но ако имате и най-малкото съмнение, че сте сигурни в себе си - хубаво е да прочетете този пост. Ще се опитам накратко да ви представя моята визия за компютрите, като част от личното и професионалното ми развитие. Ако все още не знаете кой съм аз, и за какво се боря, може да се [запознаете с мен]({{ site.github.url }}/pages/about.html).

И така... Какво е компютър?

### История
Българи сме и обичаме да се хвалим на всички. Може би много от вас знаят, че първият компютър е създаден от българин - Джон Атанасов. Не успорвам този исторически факт, но какво можем да наречем първи компютър? В Уикипедия, доста подробно е разказана историята на компютъра и няма да ви занимавам излишно с факти, затова [ги прочетете](https://bg.wikipedia.org/wiki/%D0%9A%D0%BE%D0%BC%D0%BF%D1%8E%D1%82%D1%8A%D1%80). Ще ви разкажа нещо малко по-различно...

Моята среща с първия компютър беше малко след средата на 90-те. Бях в училище и знаех какво е компютър от телевизията, списанията и разказите на близки и познати. Знаех, че е нещо като телевизор, на което му казваш какво да прави, като използваш разни други неща за маркиране и писане (мишка и клавиатура). Знаех, че може да играеш на него игри, да пишеш текст от клавиатура и той да се появява на екрана. До тогава бях писал текст на клавиатурата на старата пишеща машина на дядо и това ми се струваше "адски маняшко". Татко ми работеше в една фирма и извършваше дневните си задължения с помощта на компютър. Сами се досещате, че често посещавах работното му място. Бях впечатлен! Това беше нещо ново и тепърва щеше да се развие. Тогава не съм си и представял, че ще достигне днешното си развитие и че ще си го носим в джобовете, но бях сигурен, че си заслужава вниманието ми!

![<<не е намерено изображение>>]({{ site.github.url }}/assets/img/p2/windows95oldpc.jpg "Примерна снимка на моя първи компютър")
Ето примерна снимка на моя първи компютър (използваното изображение е свалено от интернет)
{: style="color:gray; font-size: 80%; text-align: center;"}

### Що е то компютър?
Компютърът е физически предмет, който изпълнява определени задачи. Предвид магистърската степен по информационни технологии, която притежавам, се гордея с това обяснение. Ще задълбая малко в света на дигиталното и ще разширя обяснението. Знаете какво е информация, нали? Информацията е знание за нещо наоколо или отвъд. За щастие или нещастие, ние хората сме създадени така, че да запомняме определени неща, които са важни за нас. По-важните ги запомняме бързо, по-маловажните ги забравяме бързо. Способността да правим това се нарича - памет. При много от нас, паметта е развита и работи, но има случаи, в които всички ние забравяме нещо важно. Не успяваме да помним безгранично или пък сме предизвикани да забравим нещо. Ето тук идва на помощ компютърът. Той е машина, създадена от човека, с цел да помага в запомнянето, изчисляването и последващото решаване на сложни аритметични и логически задачи. Бърз пример: искате да си направите мусака, но не знаете рецептата, какво правите? 
1. изваждате телефона от джоба
2. отваряте подходящ интернет браузър
3. пишете в търсачката "как се прави мусака"
4. изпълнявате препоръките на автора и пиете една студена бира

Смешен пример, надявам се, но това е реалната ми представа за компютъра. За мен той е това необходимо нещо, което ми спестява помнене, изчисление, решаване на вече познати проблеми и др. Разбира се, не разчитам на него да ми решава ВСИЧКИ проблеми, но знам, че той ми е от тези добри приятели, които няма да ме подведат, защото аз му казвам какво да прави, а от него се очаква да ми помогне. Не винаги помага, но процента на успех е задоволително висок.

### От какво се състои един компютър?
Всеки компютър се състои от две основни групи компоненти:
* Хардуер - физическите компоненти, които можем да бутнем.
* Софтуер - програмите и системите, които използваме.

Всеки компютър трябва да съдържа следните основни компоненти:
* (Хардуер) Основна интегрална схема (дънна платка), на която са разположени или свързани всички останали компоненти.
* (Хардуер) Процесор - служи за изчисление на аритметични и логически задачи.
* (Хардуер) Оперативна памет (т.нар. RAM-памет) - служи за запомняне на текущо изпълнявани задачи. Обновява се постоянно, когато използвате компютъра и се изчиства като го загасите.
* (Хардуер) Твърд диск - служи за съхранение на информацията под формата на папки и файлове.
* (Хардуер) Периферия - включва всички допълнителни устройства, като дисплей, мишка, клавиатура, принтер, скенер, тракпад и т.н. Всички те помагат за лесното използване на компютъра.
* (Софтуер) Операционна система - основния софтуер, чрез който всички тези компоненти по-горе, работят в синхрон и вършат някаква работа.

Списъкът не е пълен, но според мен, това са нещата, които са необходими на едно устройство, за да го наречем компютър.

### Видове компютри
Познати са ми следните основни видове компютри:
* Персонален компютър (ПиСи-то, ПеЦе-то) - настолни компютри (Deskop), преносими компютри (Laptop).
* Мобилен компютър - мобилни телефони, таблети, "умни" устройства за носене.
* Компютърен сървър - разглеждайте го като персонален компютър "на стероиди". Използва се за по-голяма производителност в изчисленията.
* Компютърен клъстер - накратко казано - мрежа от компютри. Използва се за мултиплициране на производителността на единица компютърна конфигурация.
* Компютърна платка (Single Board Computer) - малък размер на компютър, който помага за различни "умни" решения за заобикалящия ни свят.

Вече се досещате, че почти всеки един от нас, има достъп до компютър в днешни дни. Носим ги в джобовете и чантите си, използваме ги пряко или непряко в почти всяка дейност от ежедневието ни. Така сме се развили до момента и съм сигурен, че все повече ще се развиваме, но компютрите са навсякъде около нас и без тях вече би било трудно. Аз лично, все повече търся времето, в което да избягам от компютъра. Ползвам го на работа, вкъщи и навън. Все по-трудно ми е без него, но не е невъзможно. Удобствата, които той ни дава, са несравними. Не бих искал да ви тормозя с плюсовете и минусите да си живееш съвременно, затова спирам дотук. Ще ви дам, последно, малко статистика за компютрите вкъщи:
* Персонален компютър (лаптоп) и мобилен телефон - мой
* Персонален компютър (лаптоп) и мобилен телефон - Рали
* Персонален компютър (десктоп)
* Персонален компютър, преобразен на сървър
* Компютър за съхранение на данни (NAS)
* Компютърни платки - 2-3 броя
* и т.н.

Ето снимка на десктопа вкъщи, който наскоро си купих от приятел (благодарско, Боби):
![<<не е намерено изображение>>]({{ site.github.url }}/assets/img/p2/imac21.jpg "Настолният компютър вкъщи")

За марките и моделите на хардуера и софтуера, ще ви разкажа по-натам, че стана бая голям пост и сигурно ви отегчих.

През годините, съм бил собственик на доста компютърни "машинки". Ползвал съм ги и продължавам да ги ползвам за различни неща, като всяка от тях ми предоставя различно усещане и изживяване. Но най-важното, което бих ви споделил за компютрите е следното:
> Купувайте си компютър за нуждите, които имате. Никога не взимайте нещо много мощно и скъпо, и да го ползвате за разглеждане из интернет. Понякога, много проста и евтина техника, ще ви свърши много по-добра работа. Избирайте умно и практично! Забавлявайте се! 

Надявам се, да съм ви бил полезен! Ако имате въпроси или искате да ви разкажа нещо повече, не се колебайте да ме търсите в каналите за комуникация по-долу.

Поздрави и до скоро!
