---
layout: post
title: "Как да си направим етажерка от щайги"
author: "Димитър Димитров"
categories: diy
tags: [diy]
image: p5/standFull0.jpg
---
Здравейте, майстори!

В настоящия пост ще ви разкажа как си сглобих етажерка за плодове и зеленчуци от дървени щайги и греди. Съхранението на плодовете и зеленчуците вкъщи е търпяло развитие през годините, като сме използвали различни начини - кашони, кофи, пластмасови рафтове и т.н. Този вид етажерки от дърво винаги са грабвали вниманието ми, ето защо реших да си скова една и за вкъщи. Може би вече сте прочели [как си направих шкаф за малката тераса]({{ site.github.url }}/diy/как-да-си-направим-шкаф-за-тераса.html). На същата тераса ни остана една ниша, в която много удобно би се събрала една такава етажерка. Терасата е северна и е вече остъклена - ще е достатъчно добър склад и "хладилник" (през зимата), за да не измръзват свежите плодове и зеленчуци. Дървото е част от естествената им околна среда и също се вписва много добре в картинката. Ами да започваме!

### Необходими материали и инструменти
* дървени щайги - на мен ми трябваха три броя за височината, която исках
* дървени греди - за основна конструкция
* винтоверт
* прободен трион
* винтове за дърво
* ролетка
* всяко друго полезно нещо в склада с инструменти :)

Първата задача е да наредим щайгите в желаната конструкция и да преценим габаритните размери на етажерката. Все пак имаме вече идея къде ще я поставим и не бива да я правим прекалено голяма или прекалено малка за там. При мен, изборът на щайгите беше погрешен, защото бях поръчал доста големи по размер. Когато ги наредих първоначално, получих над един метър обща височина. За сравнение - мястото където трябваше да стои етажерката е високо 98 сантиметра. Ето на какви щайги се спрях:

![<<не е намерено изображение>>]({{ site.github.url }}/assets/img/p5/boxesBase.jpg "Основни щайги за етажерката")

За щастие, майсторът на щайгите беше свършил чудесна работа и много лесно успях да намаля дълбочината им, без да губя страхотната им форма и констрункция.

![<<не е намерено изображение>>]({{ site.github.url }}/assets/img/p5/boxesCut.jpg "Намаляване на дълбочината на основните щайги")

Отрязах най-високата им част през носещите греди, като отрязаните части също ще използвам по предназначение - като си направя от тях по-плитки щайги в бъдеще. Ще ви държа в течение за това!

Последва повторно нареждане и пресмятане на височината:

![<<не е намерено изображение>>]({{ site.github.url }}/assets/img/p5/standCheck.jpg "Проверка на етажерката преди завиване")

Следва сладката част - завиване на винтовете за дърво. Реших едната греда да е почти перпендикулярна на земната повърхност, а другата да е под ъгъл, като двете общо са раздалечени в основата и събрани във върха на етажерката. Така си мислех, че ще имам по-добра стабилност - и бях прав. След като отрязах, симетрично, излишната част от гредите в основата, изправих на крака готовата етажерка. Последвалият технически контрол мина успешно:

![<<не е намерено изображение>>]({{ site.github.url }}/assets/img/p5/standReady.jpg "Проверка на качеството на етажерката")

След това я поставих на мястото ѝ на терасата и я напълнихме със зеленчуци:

![<<не е намерено изображение>>]({{ site.github.url }}/assets/img/p5/standFull1.jpg "Дървена етажерка за плодове и зеленчуци")

Като за час работа е добре, нали? Вече ще си имаме много удобно и уютно място за плодове и зеленчуци на терасата.

Поздрави и приятно майсторене!